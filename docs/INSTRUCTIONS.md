
# Fix-the-Flow Wireflow

Teken een Wireflow van de belangrijkste interactie.

## Context

Deze leertaak hoort bij sprint 5 "Fix the Flow". Dit is een Duplicate taak die je individueel uitvoert.

In het college S05W1 - User Stories & Wireflows wordt behandeld wat een Wireflow is en hoe je dit goed kan tekenen. 


## Doel van deze opdracht

Je leert hoe je een Wireflow moet tekenen en je ontwerp kan overbrengen aan een collega. 


## Werkwijze

Opdracht: Teken een Wireflow van de belangrijkste interactie van jouw opdracht.

![image](https://user-images.githubusercontent.com/1391509/146001976-f7c7ecb4-5e3e-48c0-bd75-1aa1bb244cc1.png)

Deze opdracht gaat over de [analyse](#analyseren), [ontwerp](#ontwerpen) en [test](#testen) fase van de DLC.

### Analyseren

Voordat je een Wireflow gaat tekenen moet je goed beschrijven wie de gebruiker is en wat de doelen van de gebruker zijn. Daarna kun je met een _User Story_ de belangrijkste interactie is die je gaat schetsen in een wireflow. 

<details>
<summary>Aanpak</summary>

1. Schrijf eerst wie de gebruiker is van jouw opdracht en wat de gebruiker wil bereiken, wat is de _User Goal_?
2. Schrijf een _User Story_ van de belangrijkste interactie: `Als <gebruiker> wil ik <functionaliteit> zodat <meerwaarde>`

#### Materiaal analysefase

- [How User Scenarios  Help to Improve Your UX](http://blog.usabilla.com/how-user-scenarios-help-to-improve-your-ux/)
- [Wat is een User Story?](https://agilescrumgroup.nl/wat-is-een-user-story/)

</details>

### Ontwerpen

Een Wireflow geeft de User Flow weer van een interactie. 

Teken een Wireflow die alle mogelijke output, de belangrijkste userflow  en de interactie duidelijk maakt.

Hieronder staat een  voorbeeld van een Wireflow met de _User Story_ `Als een gebruiker wil ik een verhaal kunnen terugvinden door op een woord uit de titel te zoeken`
    
![image](https://user-images.githubusercontent.com/1391509/146001069-76346dd9-d579-421d-9bc4-79b5380b7637.png)



<details>
<summary>Aanpak</summary>

1. Schets alle mogelijke output (schermen en states) die een gebruiker te zien krijgt
2. Geef met een andere kleur de interactie aan. Op welke elementen klikt een gebruiker? Scrollen of draggen?
3. Geef met pijlen de _User Flow_ aan
4. Geef elke scherm en state een nummer en titel
5. Schrijf onder elk scherm en state wat een gebruiker doet en wat de interface moet laten zien

#### Materiaal ontwerpfase

- [Wireframing User Flow with Wireflows](https://balsamiq.com/learn/articles/wireflows/)

</details>
    
### Testen

Met een Wireflow laat je zien hoe een interactie op een website eruit komt te zien. Een Wireflow is voor jezelf, maar ook voor je team waar je mee samen werkt of om een product owner te laten zien hoe een interactie moet gaan werken. Andere mensen moeten je schets kunnen begrijpen. Het is belangrijk dat je netjes schetst, goede labels gebruikt en passende teksten schrijft. 
    
    
<details>
<summary>Aanpak</summary>

1. Laat de wireflow aan een klasgenoot zien en spreek de interactie door. 
2. Is de schets duidelijk voor een collega designer en developer? Schrijf op- of aanmerkingen bij je schets.
3. Verwerk de feedback als dat nodig is.

</details>



## Criteria

De Wireflow opdracht is *done* als

- [ ] Het is duidelijk wie de gebruiker is 
- [ ] Er is een _User Story_ geschreven van de interactie
- [ ] Er is een Wireflow getekend met alle mogelijke output (schermen en/of states)
- [ ] Alle schermen en/of states hebben een nummer, titel en beschrijving
- [ ] De _User Flow_ en de interactie zijn goed weergegeven
- [ ] De opdracht is gedocumenteerd in de Readme van de leertaak


Focus sprint 5 - De focus van deze sprint ligt op navigatie en informatie architectuur van een website. Organiseren en structureren van informatie, Design Patterns toepassen, Navigatie, filteren en zoekstrategieën, Micro Interacties.

